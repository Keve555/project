<h1>Történelem</h1>

<h3>A kezdetek</h3>
<p>Az Adam Opel által Rüsselsheimben, 1862. január 21-én alapított családi vállalkozás eleinte varrógépeket, később kerékpárokat gyártott. Autógyártással a családi cég Adam Opel 1895-ben bekövetkezett halálig semmilyen vonatkozásban nem foglalkozott.</p>
<p>Adam Opel halála után cégét özvegye és két fia vette át. Folytatták a kerékpárgyártást, majd 1899-ben bekapcsolódtak az autógyártásba.</p>
<p>Rövid időn belül az Opel az egyik legnagyobb német autógyártóvá fejlődött. Ebben szerepet játszott az is, hogy a rüsselheimi telephelyen 1924-ben bevezetett futószalagnak köszönhetően a cég olcsó modelleket állított elő, amelyek iránt a kereslet is rohamosan megnőtt.</p>

<h3>Problémák</h3>
<p>Az 1928-ban kibontakozó gazdasági válság az Opel cég életét is megváltoztatta 1929. március 17-én Wilhelm von Opel és testvére, Fritz von Opel a cég részvényeinek 80 százalékát eladta a piacvezető amerikai General Motors autókonszernnek, 140 millió birodalmi márkáért. A cég a korábbi nevét és az Opel márkanevet megtarthatta.</p>

<p>Amikor már igazán kezdtek fellendülni az autóeladások; kitört a második világháború, és a szövetségesek lebombázták az Opel-gyárat. A szovjet katonák elvittek rengeteg tervrajzot és gyártósort, és kifosztva hagyták ott a gyár romjait. Ezután néhány évvel Moszkvics 400/420 néven Opel Kadetteket gyártott a Szovjetunió. A háború után sírjából támadt fel az Opel, és újult erővel nőtte ki magát Európa egyik legnagyobb autógyárává.</p>

<p>A régebbi modellek gyártását ennél a cégnél is Ázsiába helyezték át; a Daewoo-hoz, az Opel Agila a Magyar Suzuki Zrt. esztergomi üzemébe került.</p>

<h3>2000-es évek</h3>
<p>2009 őszén a General Motors igazgatótanácsa arra a döntésre jutott, hogy(hosszas huzavona után) a kanadai Magna és az orosz Sberbank konzorcium kaparinthatja meg az Opelt. A bejelentést követő sajtótájékoztatón Siegfried Wolf, a Magna egyik vezetője óriási leépítéseket helyezett kilátásba, aminek hallatán az Opel szakszervezete máris közölte, hogy „eddig nem erről volt szó”. Ráadásul a hoppon maradt másik tulajdonosaspiráns, a belga RHJ International pénzügyi befektető is megpróbált jogi lépéseket tenni. Végül a káoszt a GM november 3-ai döntése zárta le, miszerint a szerződés semmis, az Opel a GM-nél marad.</p>

<h3>2010-es évek</h3>
<p>7in17"-ezzel a jelmondattal indított modelloffenzívával állt elő az Opel, ami azt jeleni, hogy 2017-ben 7 új modell kerül bemutatásra. Nagy reményeket fűz a PSA, ezen belül az Opel is a programhoz, hiszen az évek óta veszteségesen működő autógyártó így szeretne minél előbb nyereséget termelő gyártó lenni. Több modell is bemutatásra került már, mint pl. a Crossland X és a Grandland X.</p>
<p>2019 februárjában megjelent egy cikk, amelyben a PSA-csoport újra megpróbálkozna az Egyesült Államok-beli értékesítéssel. Elsősorban a Peugeot márkát küldenének ki, de felmerült, hogy az Opel is bővítené a vásárlópiacot az USA felé. Utóbbi ötlet picit érdekesebb, hiszen jelenleg a Buick nevű autógyártó jelen van az amerikai piacon, Opel-alapokkal és csak logóban eltérő kinézettel (a Buick a GM tulajdona). Ha megállapodás születik, leghamarabb 2024-2025-ben kezdődhetnek meg az első lépések.</p>
